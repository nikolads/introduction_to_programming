# Задача 1

Нека `alpha` е редица от 26 знака. Да се дефинира функция `char* encode(char* str, const char* alpha)`, която заменя всяка малка латинска буква в символния низ `str` със съответен символ от символния низ `alpha`. Съответствието е следното: `'a'` се заменя с `alpha[0]`, `'b'` се заменя с `alpha[1]`, ..., `'y'` се заменя с `alpha[24]`, `'z'` се заменя с `alpha[25]`. Останалите символи не се променят. Да се напише програма, която въвежда низ `str` до 1000 символа от клавиатурата и низ `alpha` и извежда получения резултат от функцията `encode` на екрана.

Вход: Низът str, нов ред, низът alpha. <br>
Изход: Резултатът от функцията, записан на един ред.

Пример - вход:
```
Lorem ipsum dolor sit amet, consectetur adipiscing elit. Nullam quis odio non leo vulputate pretium.
bcdefghijklmnopqrstuvwxyza
```

Пример - изход:
```
Lpsfn jqtvn epmps tju bnfu, dpotfdufuvs bejqjtdjoh fmju. Nvmmbn rvjt pejp opo mfp wvmqvubuf qsfujvn.
```


# Задача 2

Да се напише булева функция, която сравнява два символни низа лексикографски. Обхождането на низовете да се осъществява чрез указатели.


# Задача 3

Символен низ е съставен единствено от малки латински букви. Да се напише програма, която намира и извежда на екрана броя на срещанията на всяка от буквите на низа. Обхождането на низа да се осъществява чрез указатели.


# Задача 4.1

Да се напише функция `const int* findK (int K, const int* arr, int arrSize)`, която намира първото срещане на `K` в масива `arr` и връща указател към намерения елемент.


# Задача 4.2

Да се напише програма, която използва функцията `findK` за да намери всички срещания на число `K` в масив.
