# Задача 1

Да се състави програма, която въвежда две естествени числа `a` и `b` от интервала [0..255]. Използвайки побитови операции двете числа да се запишат в едно единствено число от тип `int`. След това, чрез побитови операции, от полученото число да се възстановят `a` и `b`.


# Задача 2

Да се състави програма, чрез която се въвежда 4-цифренo естествено число от интервала [1000.. 9999]. От това число се формират 2 нови двуцифрени числа. Първото число се формира от 1-та и 4-та цифра на въведеното число. Второто число се формира от 2-та и 3-та цифра на въведеното число. На екрана да се изведе дали 1-то ново число e по-малко, равно или по-голямо от 2-то число.
Използвайте проверка на логическо условие - оператор if.

Пример:

| Вход      | Изход     | Обяснение     |
|:----------|:----------|:--------------|
| `3332`    | `less`    | 32 < 33       |
| `1144`    | `equal`   | 14 = 14       |
| `9875`    | `greater` | 95 > 87       |


# Задача 3

Да се състави програма на C++, която изчислява сумата на произведенията от 1 до въведено едноцифрено число, по следната формула:
```
1*2 + 2*3*4 + 3*4*5*6 + ... + n*(n+1)*(n+2)*...*(2*n)
```
Използвайте вложени цикли.

Пример:

| Вход      | Изход     |
|:----------|:----------|
| `4`       | `7106`    |


# Задача 4

Да се състави функция, чрез която се въвеждат 7 цели числа от интервала [-5000..5000] в едномерен масив. Функцията да изведе числото, което е максимално отдалечено на числовата ос от средната стойност на въведените числа.

Пример:

| Вход                  | Изход     | Обяснение                                                 |
|:----------------------|:----------|:----------------------------------------------------------|
| `-2 15 18 -7 6 7 8`   | `-7`      | средна стойност: 6.42857, разстояние от `-7`: 13.42857    |


# Задача 5

Да се състави функция, чрез която се въвеждат 7 естествени числа от интервала [0..5000] в едномерен масив. Функцията да връща броя на цифрите на получената сума.

Пример:

| Вход                      | Изход     | Обяснение                     |
|:--------------------------|:----------|:------------------------------|
| `13 14 25 16 55 97 900`   | `4`       | сума: 1120, брой цифри: 4     |


# Задача 6.1

Да се състави функция, чрез която се въвеждат естествени числа от интервала [0..5000] в редица - едномерен масив. Въвежда се и индекс на елемент от редицата. Да се изтрие елемента на въведения индекс. Началният номер на елемент в редицата е 0.

Вход:
```
10
41 467 334 0 169 224 478 358 462 464
4
```

Изход:
```
41 467 334 0 224 478 358 462 464
```

# Задача 6.2

Да се състави функция, чрез която се въвеждат естествени числа от интервала [0..5000] в редица - едномерен масив. Въвежда се и индекс `index` и стойност `value` на елемент. Да се вмъкне нов елемент със стойност `value` в редицата след елемента с индекс `index`. Началният номер на елемент в редицата е 0.

Вход:
```
10
41 467 334 0 169 224 478 358 462 464
4 98
```

Изход:
```
41 467 334 0 169 98 224 478 358 462 464
```

